## Wijzigingsproces

De aanleiding voor een wijzigingsproces is gebaseerd op meldingen over de wensen en gevonden fouten in het Informatiemodel Geluid. Dit zijn de wijzigingsverzoeken. Deze verzoeken worden door Geonovum in behandeling genomen en in samenwerking met het RIVM en experts verwerkt tot een een wijzigingsvoorstel. Geonovum neemt als beheerder het initiatief om een wijzigingsproces te starten, de stappen in het proces zijn conform het wijzigingsprotocol.

### Wijzigingenbeheer

Belanghebbenden kunnen meldingen (wijzigingsverzoeken), variërend van wensen tot aanpassing van en fouten in het Informatiemodel, indienen via de <a href='mailto:img@geonovum.nl' target='_blank'>helpdesk bij Geonovum</a>. Wij geven inzicht in de ontvangen wijzigingsverzoeken en de status van de wijzigingsverzoeken via de <a href='https://www.geonovum.nl/geo-standaarden/meldingen' target='_blank'>Geonovum website</a>. In het geval we een wijzigingsproces starten voor een nieuwe versie van de standaard, bundelen de verzoeken tot een wijzigingsvoorstel. Het wijzigingsprotocol beschrijft het wijzigingsproces en daarmee ook de procedure die het wijzigingsvoorstel doorloopt. In <a href='#overzicht-status-van-wijzigingsverzoeken'>hoofdstuk 7<a></a> is een overzicht van de statussen van wijzigingsverzoeken.

Voor inzicht in de ontwikkeling, wijzigingsverzoeken en bijeenkomsten rondom van het Informatiemodel Geluid zetten we <a href='https://www.geonovum.nl/geo-standaarden/informatiemodel-geluid' target='_blank'>Geonovum website</a> in.

Ontwikkelingen in de standaarden kunnen om verschillende redenen gewenst zijn, waaronder:
<ul>

<li>Geconstateerde fout in de standaard;</li>
<li>Wens tot wijziging, uitbreiding of vereenvoudiging uit de praktijk;</li>
<li>Aanpassing van de standaard door internationale ontwikkelingen.</li>

</ul>

Met behulp van het wijzigingsprotocol wordt de geplande wijziging van het Informatiemodel Geluid uitgevoerd. In de aanloop naar een wijziging van de standaarden bundelt Geonovum de meldingen, verzoeken tot wijziging, in een wijzigingsvoorstel. Het wijzigingsvoorstel vormt de basis om een nieuwe versie van een standaard op te stellen. Het beheerteam IMG werkt daarvoor nauw samen met experts. Met behulp van onder andere een publieke consultatie via de <a href='https://www.geonovum.nl/geo-standaarden/informatiemodel-geluid' target='_blank'>Geonovum website</a> leggen wij het voorstel voor de nieuwe versie van een standaard voor aan de gebruikers van de standaard en vragen hun feedback. Het definitieve voorstel leggen wij voor aan de adviesgroep voor besluitvorming.

### Het wijzigingsproces in detail

De meldingen en wijzigingsverzoeken alsook (inter)nationale ontwikkelingen geven aanleiding tot de verdere ontwikkeling voor een standaard. Het wijzigingsproces dat dit wijzigingsvoorstel doorloopt bestaat uit tien stappen, die in onderstaande Figuur 2  in onderlinge samenhang zijn weergegeven. In figuur 2 zijn processen, besluiten en de relevante actoren en actorgroepen en hun interacties weergegeven. Iedere processtap is vervolgens kort beschreven.

<figure id="Figuur_x">
<img src="media/image6.png" alt="">
<figcaption>Processchema wijzigingsbeheer IM Geluid</figcaption>
</figure>

**Processtappen**

De volgende processtappen worden doorlopen om te komen tot wijzigingen in de IMG standaard (zie ook figuur 2): 

1. Met een ‘melding’ begint het wijzigingsproces. Doorgaans zal de gebruiker van het informatiemodel een eis of wens indienen, maar het kan ook de functioneel of technische beheerder zijn in sommige gevallen (bijv. wanneer een onderliggende standaard is bijgesteld). Er zijn meerdere ‘triggers’, die kunnen leiden tot het indienen van een wijzigingsverzoek. De kern van het wijzigingsproces is een gezamenlijk wijzigingenbeheer. Eisen en wensen, die kunnen leiden tot wijzigingen in het informatiemodel Geluid kunnen ontstaan ten gevolge van de volgende triggers: 

-   Aanpassing van business doelen van de opdrachtgever;
-   Nieuwe of aangepaste wetgeving;
-   Aanpassing van aspecten van (onderliggende) standaarden;
-   Gewijzigde gebruikerswensen;
-   Wijzigingen in technische voorzieningen;
-   Wijzigingen in systemen waar mee gekoppeld wordt;
-   Het herstellen van fouten/bugs;
-   Het voor zijn van het optreden van fouten (preventief).

De bovengenoemde aanleidingen kunnen leiden tot meldingen in het informatiemodel Geluid, waarmee het wijzigingsproces in gang kan worden gezet. In het algemeen worden 4 typen meldingen onderscheiden:

-   Een vraag;
-   Een wijzigingsverzoek n.a.v. een verbetering of fout/bug;
-   Een incident;
-   Een klacht.

De melding wordt per mail gestuurd aan de <a href='mailto:img@geonovum.nl' target='_blank'>helpdesk bij Geonovum</a>. 

2. De **IMG helpdesk** (Geonovum) registreert het wijzigingsverzoek in het meldingen systeem. De helpdesk medewerker (technisch beheerder) beoordeelt het wijzigingsverzoek. De helpdesk medewerker (actiehouder van de melding) controleert of de melding volledig en helder is. Bij een fout onderzoekt de medewerker of dit inderdaad het geval is. Ook kan de medewerker verder informatie opvragen bij de indiener van de melding. Ook wordt gecontroleerd of de melding geen duplicaat van een reeds ingevoerde melding. Indien de melding helder is beschreven, en het betreft een wens voor het aanpassen van de standaard of een gevonden fout, dan kan melding worden "erkend" en wordt de melding formeel opgenomen in het meldingen systeem (Jira). Indien de melding de niet erkend wordt, zal de helpdesk medewerker de indiener inlichten via de mail en wordt de melding afgesloten.  

3. De binnengekomen meldingen wordt besproken in het **IMG beheeroverleg**, het overleg tussen functioneel en technisch beheer van IMG. Het **IMG beheeroverleg** stelt een lijst op met potentiële wijzigingsverzoeken. De lijst met wijzigingsverzoeken (het eerste wijzigingsvoorstel) wordt pas gemaakt als overeengekomen wordt, dat de binnen gekomen wijzigingsverzoeken naar een nieuwe release van de IMG standaard kan leiden. Tot dan is er alleen de registratie in het meldingen systeem (Jira), op Github en in WELT. Tevens wordt in deze stap door de beheerders een eerste impactanalyse uitgevoerd voor de wijzigingsverzoeken. Indien een melding wordt afgewezen – dus niet in de lijst met wijzigingsverzoeken wordt opgenomen – wordt door de **IMG helpdesk** een bericht met de verklaring van de afwijzing van de melding aan de indiener gestuurd. 

4. Indien het functioneel beheer het nodig acht om te komen tot een wijzigingsvoorstel voor de IMG standaard, wordt een **IMG werkgroep** in het leven geroepen bestaande uit m.n. experts en belangrijke stakeholders en de beheerders. Zij stellen evt. de impactanalyse van wijzigingsverzoeken bij en bepalen wat voor soort wijziging (X, Y of Z) aan de orde is. De werkgroep levert een wijzigingsvoorstel voor een nieuwe versie van de IMG standaard op voor de IMG adviesgroep in geval van een X of Y-wijziging. 

5. Indien het wijzigingsvoorstel enkel Z-wijziging(en) betreft, neemt het **IMG beheeroverleg** een besluit en gaat (al dan niet) over tot implementatie van de Z-wijziging.  

6. De **IMG adviesgroep** toetst het wijzigingsvoorstel. In de **IMG adviesgroep** hebben gebruikers, belangrijke stakeholders en de beheerders zitting. Indien de **IMG adviesgroep** over het wijzigingsvoorstel positief adviseert, wordt het wijzigingsvoorstel aan **IMG technisch beheer** gestuurd om een Release Candidate van de standaard op te stellen. indien nodig geacht door de **IMG adviesgroep**, wordt de opgestelde Release Candidate één maand ter publieke consultatie aangeboden op de [website van Geonovum](https://www.geonovum.nl/geo-standaarden/informatiemodel-geluid).  
In geval de **IMG adviesgroep** het voorstel nog niet kan accorderen en eerst wijzigingen wil doorvoeren en het wijzigingsvoorstel wil laten bijstellen dan wel de impactanalyse wil bijstellen, dan gaat het voorstel terug naar de **IMG Werkgroep**. De **IMG werkgroep** stelt vervolgens het wijzigingsvoorstel bij en brengt het wijzigingsvoorstel opnieuw in bij de **IMG adviesgroep**. 

7. Evt. na de publieke consultatie zorgt het **IMG technisch beheer**, dat de resultaten van de consultatie worden verwerkt in een Release Candidate. De Release Candidate wordt daarna ingebracht bij de **IMG adviesgroep** voor toetsing van de Release Candidate van IMG. Na toetsing wordt de Release Candidate van IMG met een advies gestuurd aan **CVGG Stuurgroep** voor een besluit.   

8.  De voorzitter van de **CVGG stuurgroep** neemt een besluit over de implementatie van Definitieve Release van IMG. Indien de voorzitter van de **CVGG stuurgroep** akkoord is, wordt de implementatie-ondersteuning in gang gezet. Indien het besluit tot implementatie negatief is, wordt terugmelding gemaakt aan de gebruikers en stakeholders.

9. De implementatie-ondersteuning wordt uitgevoerd door het **IMG technisch beheer**, waarbij de technische documentatie en (validatie)regels worden bijgesteld en gepubliceerd. 

10. Na afronding van de implementatie-ondersteuning, vindt publicatie en communicatie plaats over de nieuwe IMG standaard.  


