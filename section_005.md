## Implementatie ondersteuning

Het in gebruik nemen van (een nieuwe versie van) een IMG standaard staat centraal in deze fase. Tijdens de implementatie ondersteuning worden desgewenst verschillende activiteiten uitgevoerd worden:  

<ul><li>Het opleveren van technische bestanden;</li>
<li>Het opleveren van de validatieregels;</li>
<li>Het verzorgen van een opleiding;</li>
<li>De communicatie.</li>
</ul>

Tevens wordt de implementatie ondersteund door de **IMG helpdesk**.

### Technische bestanden

Om software leveranciers en gebruikers te ondersteunen bij de implementatie van een nieuwe versie van de IMG standaard, worden door het **technisch beheer** verschillende bestanden en documentatie opgeleverd:

<ul><li>Implementatiebestanden;</li>
<li>Voorbeeldbestanden;</li>
<li>Voorbeeldberichten.</li>
</ul>

Ook schema’s zijn voorbeelden van implementatiebestanden die als onderdeel van standaarden worden opgeleverd. Het kan hier ook gaan om implementatiebestanden voor visualisatieregels en iconen.

Voorbeeldbestanden en voorbeeldberichten kunnen worden gebruikt voor het testen van applicaties.

###         Validatie

Na het opleveren van de nieuwe standaard inclusief de verschillende onderdelen, richt de implementatie ondersteuning van de IMG standaard zich specifiek op software leveranciers en het beheer van de CVGG. Bij deze groep gebruikers is de ondersteuning vooral technisch van aard. De validator van de CVGG is het hulpmiddel bij uitstek. Van het IMG is wel een schema beschikbaar voor validatie. Voor de implementatie van de regels is vooralsnog geen schematron validator beschikbaar. De regels beschreven in het IMG worden door de CVGG en software leveranciers geïmplementeerd.

###         Opleiding en advies

Opleiding en advies kunnen van toegevoegde waarde zijn voor implementatie ondersteuning van de gebruikers van de IMG standaard. Middelen als documentatie, bijeenkomsten en workshops worden ingezet om de kennis over de wijzigingen in nieuwe IMG standaard te delen en te ondersteunen bij de implementatie van de nieuwe versie van de standaard. Ook publicaties in vakbladen kunnen worden ingezet ter ondersteuning.

###         Communicatie

Het hele wijzigingsproces staat of valt met een goede communicatie. Onder goede communicatie wordt verstaan het tijdig leveren van de juiste informatie aan de juiste belanghebbenden. Dit betreft de proceskant alsook de producten die er worden opgeleverd. 

<i>Website</i><i>(s)</i>

De actuele vigerende versie van het informatiemodel Geluid is via het <a href='https://docs.geostandaarden.nl/cvgg/img/' target='_blank'>documentenregister van Nederlandse geostandaarden</a> in te zien. 

Wijzigingen in het informatiemodel Geluid worden bekendgemaakt op de <a href='https://www.geonovum.nl/geo-standaarden/informatiemodel-geluid' target='_blank'>website</a>.

<i>CVGG Nieuwsbrief</i>

Wijzigingen in het informatiemodel Geluid worden bekendgemaakt in de nieuwsbrief van de CVGG.

<i>Publieke consultatie</i>

Bij X en Y-wijzigingen wordt in sommige gevallen een publieke consultatie in het wijzigingsproces gehouden. De wijzigingen in het informatiemodel wordt dan voor een bepaalde, afgesproken periode voor gelegd ter commentaar aan alle belanghebbenden en geintersseerden door middel van een publieke consultatie via de <a href='https://www.geonovum.nl/geo-standaarden/informatiemodel-geluid' target='_blank'>website</a> en de nieuwsbrief van de CVGG.

<i>Werkafspraken</i>

De tussentijdse werkafspraken die bepalen hoe er in de tussentijd moet worden omgegaan met geconstateerde fouten en problemen (zie <a href='#tussentijdse-werkafspraken'>Hoofdstuk 4<a></a>) worden gepubliceerd via nieuwsberichten op de <a href='https://www.geonovum.nl/geo-standaarden/informatiemodel-geluid' target='_blank'> website</a> en door middel van  nieuwsbrief van de CVGG. 

