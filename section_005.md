## Implementatieondersteuning

Het in gebruik nemen van (een volgende versie van ) een standaard staat centraal in deze fase. Hiervoor kunnen we de verschillende implementatiebestanden opleveren. Wij ondersteunen de implementatie met onder meer een helpdesk.

### Technische bestanden

Om softwareleveranciers en gebruikers te ondersteunen bij de implementatie van een nieuwe versie van de standaard, leveren wij verschillende bestanden en documentatie op:

<ul><li>Implementatiebestanden;</li>
<li>Voorbeeldbestanden;</li>
<li>Voorbeeldberichten.</li>
</ul>

Schema’s zijn voorbeelden van implementatiebestanden die als onderdeel van standaarden door Geonovum worden opgeleverd. Het kan hier ook gaan om implementatiebestanden voor visualisatieregels en iconen.

Voorbeeldbestanden en voorbeeldberichten kunnen worden gebruikt voor het testen van applicaties.

###         Validatie

Na het opleveren van de nieuwe standaard inclusief de verschillende onderdelen, richten wij ons op de ondersteuning van de standaard van softwareleveranciers, beheerders van de voorziening. Bij deze groep gebruikers is de ondersteuning vooral technisch van aard. De validator van de CVGG is het hulpmiddel bij uitstek hierbij. Van het IMG is wel een schema beschikbaar voor validatie. Voor de implementatie van de regels is vooralsnog geen schematron beschikbaar van de validator. De regels beschreven in het IMG worden door de CVGG en softwareleveranciers nu zelf geïmplementeerd.  

###         Opleiding

Per standaard, en nieuwe versie van de standaard, bekijken we in hoeverre opleiding en advies van toegevoegde waarde zijn voor ondersteuning van de gebruikers bij implementatie van de standaard. Middelen als documentatie, bijeenkomsten en workshops zetten wij in om kennis te delen en te ondersteunen bij de implementatie van de nieuwe versie van de standaard. Publicaties in vakbladen kunnen we ook inzetten.

###         Communicatie

Het hele wijzigingsproces staat of valt met een goede communicatie. Onder goede communicatie wordt verstaan het tijdig leveren van de juiste informatie aan de juiste belanghebbenden. Dit betreft de proceskant alsook de producten die er worden opgeleverd.

<i>Website</i><i>(s)</i>

De actuele vigerende versie van het Informatiemodel is via het <a href='https://docs.geostandaarden.nl/cvgg/img/' target='_blank'>documentenregister van Geonovum</a> beschikbaar.

<i>Consultatie</i>

Bij X en Y-wijzigingen legt Geonovum de aanpassingen in het model voor aan alle gebruikers van de standaard, belanghebbenden en geïnteresseerden door middel van een  publieke consultatie via de <a href='https://www.geonovum.nl/geo-standaarden/informatiemodel-geluid' target='_blank'>Geonovum website</a> en de nieuwsbrief van de CVGG.

<i>Werkafspraken</i>

De werkafspraken die bepalen hoe er in de tussentijd moet worden omgegaan met geconstateerde fouten en problemen (zie <a href='#tussentijdse-werkafspraken'>Hoofdstuk 5<a></a>). De werkafspraken publiceren wij via de <a href='https://www.geonovum.nl/geo-standaarden/informatiemodel-geluid' target='_blank'>Geonovum website</a>. Door middel van nieuwsberichten op de website en het versturen van de nieuwsbrief in samenwerking met RIVM en het ministerie van Infrastructuur en Waterstaat informeren wij het werkveld over de nieuwe dan wel aangepaste werkafspraak.

<i>Nieuwe producten inclusief releasenotes</i>

Wijzigingen in het model worden bekendgemaakt op de <a href='https://www.geonovum.nl/geo-standaarden/informatiemodel-geluid' target='_blank'>Geonovum website</a> en in de nieuwsbrief van de CVGG.
